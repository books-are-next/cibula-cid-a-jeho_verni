<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cid_a_jeho_verni-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="cid_a_jeho_verni-9" xml:lang="cs-CZ">
		<div class="_idGenObjectStyleOverride-1">
			<p id="_idParaDest-11" class="MLP_uroven2_kapitola">Zpěv o&#160;zrádné hraběnce</p>
			<p class="MLP_text_bez1radku ParaOverride-1">Nejenom maurské princezny se chtěly stát za starých časů ženami kastilských králů; někdy zase naopak kastilské ženy z&#160;urozených rodů toužily po tom, aby byly maurskými královnami.</p>
			<p class="MLP_text ParaOverride-1">Když vládl v&#160;Kastilii hrabě Garci Fernández, jeho žena doňa Sancha si dlouho tajně přála stát se manželkou maurského krále Almanzora a&#160;neustále přemýšlela, jak by toho dosáhla.</p>
			<p class="MLP_text ParaOverride-1">Nakonec si vymyslela lest. Z&#160;předstírané lásky k&#160;hraběti se začala starat o&#160;jeho nejoblíbenější koně a&#160;starala se o&#160;ně opravdu pečlivě; jen bitevního koně krmila špatně a&#160;trápila ho hladem, takže zeslábl a&#160;sotva stál na nohou. Ve vhodné chvíli poslala Almanzorovi vzkaz, aby napadl Kastilce, a&#160;maurský král tak ihned učinil.</p>
			<p class="MLP_text ParaOverride-1">Jak bylo zvykem, hrabě Garci Fernández přesedl na bitevního koně až těsně před bojem; když se potom utkal s&#160;králem Almanzorem, kůň kastilského vladaře byl tak slabý a&#160;pomalý, že Garci Fernández podlehl, zřítil se ze sedla do trávy a&#160;už nevstal.</p>
			<p class="MLP_text ParaOverride-1">Doňa Sancha se ještě pokusila otrávit svého syna, ale ten prohlédl její úmysl, donutil ji vypít jed a&#160;v&#160;boji pak Almanzora porazil.</p>
		</div>
</body>
</html>