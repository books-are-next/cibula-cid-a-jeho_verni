<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cid_a_jeho_verni-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="cid_a_jeho_verni-8" xml:lang="cs-CZ">
		<div class="_idGenObjectStyleOverride-1">
			<p id="_idParaDest-10" class="MLP_uroven2_kapitola">Zpěv o&#160;Maurce Zaidě</p>
			<p class="MLP_text_bez1radku ParaOverride-1">Nedlouho před koncem 11.&#160;století se přihodilo na jihu poloostrova něco podobného jako kdysi, když přišli Mauři do Španěl. Maurský král Amutamiz, který vládl jako vazal dona Alfonsa v&#160;Seville, nechtěl už přihlížet neustálému růstu Alfonsovy moci a&#160;obrátil se o&#160;pomoc do Afriky, kde byla říše saharských kočovníků, maurských Almoravidů. Almoravidé, proslulí válečníci, se vylodili ve velikém počtu na březích poloostrova; avšak dříve, než se vrhli proti severu, chtěli si podmanit Maury, kteří se stali vazaly kastilského krále. Pod vedením svého panovníka Yúsufa, tou dobou už sedmdesátiletého, zaútočili proti Amutamizovi a&#160;oblehli Sevillu i&#160;další města, mezi nimi zejména Córdobu. Tu spravoval tehdy Amutamizův syn; když viděl, že se Almoravidé blíží, poslal celou svou rodinu a&#160;všechny své poklady do hradu Almodóvaru, který dal krátce předtím silně opevnit. Avšak bylo už pozdě, útočníci se vrhli s&#160;velikou silou proti Córdobě a&#160;dobyli jí.</p>
			<p class="MLP_text ParaOverride-1">Král Amutamiz přikázal, aby k&#160;němu co nejdříve přišla krásná Zaida, která se tou dobou ukrývala na hradě Almodóvaru a&#160;patřila do královské rodiny. Když Zaida přišla, maurský panovník ji poprosil, aby se vydala za kastilským králem donem Alfonsem a&#160;odevzdala mu správu mnoha hradů a&#160;pevností ze severních oblastí Amutamizova království; aby to však učinila jen pod jednou podmínkou, že si ji totiž don Alfonso vezme za ženu.</p>
			<p class="MLP_text ParaOverride-1">Maurka vyslechla ta slova s&#160;utajovanou radostí, neboť si už dávno krále dona Alfonsa velmi oblíbila; ačkoli ho nikdy v&#160;životě neviděla, mnohokrát slyšela vyprávět v&#160;písních o&#160;jeho statečnosti, odvaze i&#160;moudrosti a&#160;zamilovala se do něj.</p>
			<p class="MLP_text ParaOverride-1">Když se na ni teď Amutamiz obrátil s&#160;tak neobvyklou prosbou, shromáždila rychle sedm tisíc maurských urozenců a&#160;vydala se s&#160;nimi do Kastilie, vyhledala krále a&#160;přednesla mu svou žádost.</p>
			<p class="MLP_text ParaOverride-1">Donu Alfonsovi se krásná Maurka zalíbila; není divu, vždyť byla doopravdy krásná, vlasy a&#160;oči měla černé jako noc a&#160;její kůže byla bělejší než sníh na vrcholech hor. I&#160;učinil z&#160;ní svou druhou ženu; Zaida přijala jméno Isabela a&#160;dala po čase králi syna&#160;– jediného, který se z&#160;královy krve narodil.</p>
			<p class="MLP_text ParaOverride-1">Pro Amutamize však už bylo pozdě. Almoravidé zaplavili celé království sevillského panovníka jako příval a&#160;obsadili i&#160;hraniční oblasti jeho země, celé údolí veliké řeky Guadalquiviru s&#160;hrady a&#160;pevnostmi, jež chtěl Amutamiz darovat kastilskému králi. Nešťastnému maurskému vládci zůstala jen dvě města&#160;– Sevilla a&#160;Carmona; to bylo všechno, co si zachoval z&#160;celého království.</p>
			<p class="MLP_text ParaOverride-1">I&#160;nezbylo donu Alfonsovi nic jiného, než aby znovu shromáždil všechny své věrné a&#160;přivolal každého, kdoko li mu mohl pomoci v&#160;boji proti novému nebezpečí; a&#160;právě tenkrát se smířil i&#160;se Cidem, Ruyem Díazem z&#160;Bivaru.</p>
		</div>
</body>
</html>