<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cid_a_jeho_verni-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="cid_a_jeho_verni-2" xml:lang="cs-CZ">
<div class="_idGenObjectStyleOverride-1">
			
<p class="MLP_dopis_bez1radku_-I- ParaOverride-1"><br/></p>
<p class="MLP_dopis_bez1radku_-I- ParaOverride-1"><br/></p>
<p class="MLP_dopis_bez1radku_-I- ParaOverride-1"><br/></p>
<p class="MLP_dopis_bez1radku_-I- ParaOverride-1">Země tato, kterou Španělsko zveme, je svlažována pěti vodnatými&nbsp;řekami: jsou to Ebro, Duero, Tajo, Guadalquivir a&nbsp;Guadiana; a&nbsp;každá z&nbsp;nich je oddělena od druhé vysokými horami a&nbsp;rozlehlými krajinami. Doliny i&nbsp;roviny její jsou veliké a&nbsp;rozsáhlé a&nbsp;dík úrodnosti půdy i&nbsp;vláze řek dávají mnohé plody a&nbsp;překypují hojností. Španělsko rodí nadbytek obilí a&nbsp;výborné ovoce, oplývá rybami i&nbsp;lahodným mlékem a&nbsp;všemi věcmi, jež se z&nbsp;mléka dělají; má plno zvěře vysoké i&nbsp;nízké a&nbsp;bezpočet stád, množství bujných koní a&nbsp;mezků, je chráněno mnoha pevnými hrady, má hojnost chleba a&nbsp;dobrého vína, jež budí jarost, je bohaté na kovy, olovo, cín, rtuť, železo, měď, stříbro, zlato a&nbsp;drahé kameny, na všeliké druhy mramoru, sůl mořskou i&nbsp;kamennou a&nbsp;četné další nerosty; má dostatek sladkého medu i&nbsp;cukru, vosku ke svícení, oleje i&nbsp;jasného šafránu. Nade všechny země vyniká Španělsko důmyslem, odvahou i&nbsp;vytrvalostí v&nbsp;boji, zručností v&nbsp;práci, věrností svému pánu, touhou po vědění, uhlazeností řeči a&nbsp;vůbec ve všem je dokonalé. Ó&nbsp;Španělsko, kdo má dost slov a&nbsp;dosti nadání, aby dokázal vypovědět tvou znamenitost!</p>
			<p class="MLP_text_-I-_-12-0- ParaOverride-1">Tuto chválu vložil ve 13.&nbsp;století do své Obecné kroniky španělský král Alfonso X., zvaný Učený.</p>
			<p class="MLP_text_-I- ParaOverride-1">Podle jeho nadšených slov by se mohlo zdát, že Španělsko bylo šťastnou a&nbsp;půvabnou zemí, jejíž obyvatelé žili poklidně a&nbsp;téměř bez starostí uprostřed nadbytku a&nbsp;krásy, které se nic nevyrovná.</p>
			<p class="MLP_text_-I- ParaOverride-1">Zalistujme tedy ve staré kronice učeného krále trochu pozorněji.</p>
			<p class="MLP_text_-I- ParaOverride-1">Jak vypadalo Španělsko v&nbsp;těch dávných staletích doopravdy? Byla to skutečně spokojená země oplývající medem, šafránem a&nbsp;hojností chleba pro všechny?</p>
			<p class="MLP_text_-I- ParaOverride-1">Začátky španělské historie jsou poznamenány dlouhou řadou násilných vpádů, z&nbsp;nichž největší byly vpády Římanů, Vizigótů a&nbsp;Arabů.</p>
			<p class="MLP_text_-I- ParaOverride-1">Římanům se bránilo původní obyvatelstvo poloostrova téměř dvě stě let. Ve 2. až 4. století se do země rozšířilo křesťanství, které upevnilo římské panství víc než staletí bojů.</p>
			<p class="MLP_text_-I- ParaOverride-1">V&nbsp;5.&nbsp;století vpadly přes Pyreneje germánské kmeny; nejsilnější z&nbsp;nich byli Vizigóti, kteří po rozpadu říše západořímské ovládli téměř celý poloostrov, postupně splynuli s&nbsp;obyvatelstvem a&nbsp;vytvořili za Pyrenejemi veliký a&nbsp;silný stát.</p>
			<p class="MLP_text_-I- ParaOverride-1">Když na začátku 8.&nbsp;století zemřel vizigótský král Vitiza, došlo k&nbsp;prudkým sporům mezi jeho syny a&nbsp;nejvyšším správcem Andalusie Rodrigem, který se nakonec zmocnil trůnu. Vitizovi synové byli sami příliš mladí, než aby mohli nového krále porazit; proto požádal jeden z&nbsp;jejich přívrženců, hrabě don Julián, o&nbsp;pomoc arabského vládce v&nbsp;severní Africe. Arabové tehdy vládli obrovskou říší, sahající od Indie až k&nbsp;Atlantickému oceánu. Několikrát už zaútočili i&nbsp;na hranice Vizigótů a&nbsp;teď měli novou, mimořádně lákavou příležitost. V&nbsp;dubnu roku 711 vtrhli na poloostrov; z&nbsp;pomocníků se stali dobyvatelé, kteří si v&nbsp;krátké době podmanili téměř celé království, až na malé hornaté území v&nbsp;severní části země.</p>
			<p class="MLP_text_-I- ParaOverride-1">Když začaly o&nbsp;něco později vznikat zpěvy o&nbsp;hrdinských činech v&nbsp;bojích s&nbsp;Maury, jak se tehdy Arabům říkalo, objevily se mezi nimi i&nbsp;pověsti o&nbsp;vzniku a&nbsp;počátcích maurského vpádu. K&nbsp;těmto prvním hrdinským zpěvům patří také Zpěv o&nbsp;dceři hraběte Juliána. Legenda si přidala ke skutečným událostem i&nbsp;příběh o&nbsp;krásné dceři, jež se v&nbsp;písni stala pravou příčinou maurského vpádu; historie se o&nbsp;této krásce nezmiňuje ani jediným slovem, ale pro středověkého posluchače básníkova fantazie rychle splynula s&nbsp;historickou pravdou.</p>
			<p class="MLP_text_-I- ParaOverride-1">Autora neznáme, jako ho neznáme u&nbsp;žádné z&nbsp;hrdinských písní; víme jen, že pověst zpracoval v 11. století neznámý potulný zpěvák, který žil pravděpodobně na území obsazeném Maury. Základ příběhu i&nbsp;jednotlivé motivy se však objevují už mnohem dřív&nbsp;– v&nbsp;arabských kronikách z&nbsp;8. a&nbsp;9.&nbsp;století. Píseň vznikla vlastně spojením hned několika pověstí&nbsp;– o&nbsp;králi Vitizovi, o&nbsp;králi Rodrigovi, o&nbsp;hraběti Juliánovi. Také o&nbsp;něm už psaly staré arabské kroniky: i&nbsp;když se v&nbsp;nich jmenuje jednou Olián, podruhé Yolián, Bolián či Ollán, je to stále jen don Julián, o&nbsp;němž zpívá náš potulný pěvec.</p>
		</div>
</body>
</html>