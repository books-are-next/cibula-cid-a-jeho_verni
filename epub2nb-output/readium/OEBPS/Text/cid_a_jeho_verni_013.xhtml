<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cid_a_jeho_verni-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="cid_a_jeho_verni-7" xml:lang="cs-CZ">
		<div class="_idGenObjectStyleOverride-1">
			<p id="_idParaDest-9" class="MLP_uroven2_kapitola">Zpěv o&#160;Sanchovi&#160;II. <br/>a&#160;obležení Zamory</p>
			<p class="MLP_text_bez1radku ParaOverride-1">Když umíral král Fernando řečený Velký, rozdělil zemi svým třem synům: nejstaršímu Sanchovi dal Kastilii a&#160;Navarru, mladšímu Alfonsovi dal León a&#160;Asturii, nejmladšímu Garcíovi dal Galicii. Na dvě královské dcery, doňu Urraku a&#160;doňu Elvíru, už nezbylo nic.</p>
			<p class="MLP_text ParaOverride-1">Jakmile se o&#160;závěti doslechla doňa Urraca, shromáždila sto žen své družiny a&#160;vydala se s&#160;nimi za otcem. V&#160;královském paláci sestoupily ženy z&#160;mezků a&#160;hlasitě naříkaly, nejvíc ze všech však plakala doňa Urraca.</p>
			<p class="MLP_text ParaOverride-1">Tehdy přijel na královský dvůr také Cid, věrný bojovník krále Fernanda. Doňa Urraca ho vyhledala a&#160;v&#160;pláči ho prosila, aby jí pomohl. Cid se vydal proto ke králi; když se před ním objevil, zvolal nejstarší z&#160;královských synů, don Sancho:</p>
			<p class="MLP_text ParaOverride-1">„Otče, žádám vás, dejte něco také Cidovi! Ať mu dáte cokoli, zaslouží si to.“</p>
			<p class="MLP_text ParaOverride-1">Král nabídl Cidovi jedno své hrabství, avšak Cid odmítl a&#160;řekl:</p>
			<p class="MLP_text ParaOverride-1">„Pane, zapomněl jste, že máte ještě dvě dcery. Proč jste nedal nic doni Urrace? Vezměte donu Alfonsovi město Zamoru, jistě uzná, že vaše rozhodnutí je spravedlivé; dejte pak Zamoru své dceři!“</p>
			<p class="MLP_text ParaOverride-1">Don Alfonso souhlasil a&#160;král přidělil doni Urrace město Zamoru, doni Elvíře pak dal město Toro. Potom shromáždil všechny své děti a&#160;prosil je, aby ve všem naslouchaly bedlivě Cidovi a&#160;jeho radám. Když mu slíbily, že tak učiní, král zemřel.</p>
			<p class="MLP_text ParaOverride-1">Brzy po jeho smrti však nejstarší z&#160;bratrů&#160;– teď už král Sancho II.&#160;– porušil otcovu závěť a&#160;zbavil postupně všechny své sourozence jejich území. Oblehl i&#160;město Zamoru, jež patřila do té doby doni Urrace. Cid, který žil na královském dvoře, se teď ocitl ve službách nového krále.</p>
			<p class="MLP_text ParaOverride-1">Když don Sancho postavil před městem tábor, dívá se vzhůru na vysoké skály, na nichž stojí městské hradby, a&#160;napadá ho, že se nikdy nebude moci nazývat španělským králem, dokud se nestane pánem Zamory. Pošle Cida za svou sestrou s&#160;nabídkou, aby mu město vydala výměnou za jiná kastilská města, avšak doňa Urraca se nejdříve poradí se svým vychovatelem Ariasem Gonzálem i&#160;s&#160;dalšími rádci a&#160;nabídku odmítne.</p>
			<p class="MLP_text ParaOverride-1">Don Sancho tedy obléhá s&#160;Cidovou pomocí město. Obyvatelé Zamory znají Cidův věhlas a&#160;pokusí se Ruye Díaze zničit; jednoho dne napadne Cida patnáct nejodvážnějších bojovníků ze Zamory, ale Cid nad nimi zvítězí.</p>
			<p class="MLP_text ParaOverride-1">V&#160;městě se rozmáhá hlad, obléhající jsou nemilosrdní. Obležení se tedy uchýlí k&#160;proradné lsti: vyberou ze svých řad jednoho urozence, jmenuje se Bellido Alfonso, a&#160;ten se v&#160;přestrojení vydá do tábora Kastilců. V&#160;sedle svého koně se přiblíží až ke královu stanu a&#160;usmrtí dona Sancha kopím; potom se pomalu a&#160;nenápadně vrací zpátky.</p>
			<p class="MLP_text ParaOverride-1">Když míjí Cidův stan, Cid ho spatří a&#160;zeptá se ho, co dělá král. Bellido Alfonso se vyleká, už myslí, že je prozrazen, a&#160;dá se na útěk. Cid tuší zradu, vyskočí na neosedlaného koně a&#160;ujíždí za prchajícím. Pronásleduje ho až k&#160;městským hradbám; tam se však v&#160;poslední chvíli otevře brána a&#160;Bellido Alfonso se zachrání.</p>
			<p class="MLP_text ParaOverride-1">V&#160;táboře Kastilců nastane veliké zoufalství a&#160;všichni se obávají, co bude dál. Brzy nato přijíždějí k&#160;Zamoře bratr zabitého, don Alfonso; stal se teď novým králem a&#160;pánem celé země. Všichni se obávají jeho hněvu, neboť don Sancho ho připravil o&#160;dědictví&#160;– o&#160;království leónské. A&#160;všichni teď přísahají novému vládci věrnost&#160;– všichni až na Cida, který žádá, aby nový král nejdříve sám přísahal, že nemá vinu na bratrově smrti. Don Alfonso splní jeho žádost a&#160;podrobí se starému zvyku, přísahá na svou nevinu, ale i&#160;když pak Cida přijme na královský dvůr a&#160;prokazuje mu vysoké pocty, nikdy už nezapomene, co se stalo před hradbami města Zamory.</p>
		</div>
</body>
</html>