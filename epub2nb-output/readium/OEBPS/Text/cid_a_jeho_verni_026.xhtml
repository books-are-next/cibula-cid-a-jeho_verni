<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cid_a_jeho_verni-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="cid_a_jeho_verni-16" xml:lang="cs-CZ">
<div class="_idGenObjectStyleOverride-1">
			<p class="MLP_text_bez1radku_-I- ParaOverride-1"><br/></p>
<p class="MLP_text_bez1radku_-I- ParaOverride-1"><br/></p>
<p class="MLP_text_bez1radku_-I- ParaOverride-1"><br/></p>
<p class="MLP_text_bez1radku_-I- ParaOverride-1">V&nbsp;15.&nbsp;století se španělská společnost mění od základu.</p>
			<p class="MLP_text_-I- ParaOverride-1">Královská moc se opřela o&nbsp;novou sílu&nbsp;– o&nbsp;města, využívá i&nbsp;velkých lidových povstání proti šlechtě a&nbsp;koncem sedmdesátých let konečně zlomí odbojné feudály. Sňatek královny Isabely Kastilské s&nbsp;králem Fernandem Aragonským spojuje dva největší územní celky na poloostrově a&nbsp;vytváří prakticky základy dnešního španělského státu.</p>
			<p class="MLP_text_-I- ParaOverride-1">Když je tak posílena královská moc, může král přistoupit k&nbsp;dokončení rekonquisty: roku 1492 padne poslední výspa Maurů na poloostrově&nbsp;– Granada. Osm set let trvající boj končí.</p>
			<p class="MLP_text_-I- ParaOverride-1">A&nbsp;téhož roku přistupuje monarchie k&nbsp;dalšímu velkému kroku: ve službách královských objevuje Kolumbus Ameriku.</p>
			<p class="MLP_text_-I- ParaOverride-1">Dlouhý boj proti Maurům vytvořil na poloostrově silný a&nbsp;konečně jednotný stát, vtiskl španělské společnosti výrazné charakteristické rysy.</p>
			<p class="MLP_text_-I- ParaOverride-1">Také Arabové však podstatně ovlivnili vzdělanost na poloostrově a&nbsp;hospodářský, technický i&nbsp;kulturní vývoj jeho obyvatelstva; arabská kultura byla na vyšším stupni, než byla kultura vítězů.</p>
			<p class="MLP_text_-I- ParaOverride-1">Arabové se zasloužili o&nbsp;rozvoj zemědělství: zavedli na poloostrově zdokonalené zavlažovací systémy, přinesli nové druhy plodin a&nbsp;rostlin, například fazole, mrkev, lilek, bavlnu, šafrán, cukrovou třtinu. Zavedli vodní mlýny. Výrazně posunuli i&nbsp;vývoj v&nbsp;technice: byli to vynikající horníci, hrnčíři, koželuhové a&nbsp;neméně výborní stavitelé a&nbsp;zedníci. Přinesli na poloostrov vyspělé znalosti v&nbsp;matematice, v&nbsp;astronomii i&nbsp;v&nbsp;lékařství. Po latině měla arabština nejsilnější vliv na vytváření španělského jazyka, v&nbsp;němž je dodnes na čtyři sta arabských slov. Arabové měli na poloostrově několik velkých kulturních středisek: zejména v&nbsp;Córdobě, v&nbsp;Seville a&nbsp;v&nbsp;Granadě, kde působila řada arabských filozofů, spisovatelů a&nbsp;básníků. Prostřednictvím Arabů se začal evropský středověk seznamovat s&nbsp;vědou a&nbsp;literaturou starých Řeků a&nbsp;Římanů. Vynikající stavební památky v&nbsp;maurském stylu patří dodnes k&nbsp;největším skvostům architektury ve Španělsku.</p>
			<p class="MLP_text_-I- ParaOverride-1">V&nbsp;polovině 15.&nbsp;století přestává znít hlas hrdinských zpěvů na španělském poloostrově. Hrdinská píseň končí, ale nezmizí docela.</p>
			<p class="MLP_text_-I- ParaOverride-1">Hrdinské zpěvy se začaly rozpadat: lidoví posluchači&nbsp;– a&nbsp;nikdo jiný už hrdinským zpěvům nenaslouchal&nbsp;– neměli čas na celé dlouhé písně. Žádali tedy jen nejoblíbenější místa; rozpadem známých zpěvů na jednotlivé ukončené epizody tak vznikají romance, typický španělský útvar, jehož lidový původ je patrný na první pohled.</p>
			<p class="MLP_text_-I- ParaOverride-1">Každý verš původního hrdinského zpěvu se přitom rozložil na dva nové osmislabičné verše&nbsp;– to potvrzuje i&nbsp;charakteristické umístění asonance pouze na konec každého sudého verše: i&nbsp;formálně je tedy romance dítkem hrdinského zpěvu.</p>
			<p class="MLP_text_-I- ParaOverride-1">A&nbsp;romance se stane hned žánrem nesmírně oblíbeným: už v&nbsp;polovině 15.&nbsp;století píše markýz de Santillana o&nbsp;romancích, že „znějí ze všech úst lidu nízkého a&nbsp;služebného“.</p>
			<p class="MLP_text_-I- ParaOverride-1">Žakéři je zpívali s&nbsp;doprovodem nástroje zvaného rota; v&nbsp;16.&nbsp;a&nbsp;17.&nbsp;století vystřídá rotu kytara.</p>
			<p class="MLP_text_-I- ParaOverride-1">Autoři kronik si v&nbsp;15.&nbsp;století už dávno nevšímají hrdinských písní, ale pilně si vypisují příběhy z&nbsp;romancí, protože je považují za vylíčení skutečných událostí.</p>
			<p class="MLP_text_-I- ParaOverride-1">Nejstarší jsou romance historické: vznikly přímo rozpadem hrdinských písní a&nbsp;vypravují o&nbsp;činech Cidových, o&nbsp;posledním vizigótském králi a&nbsp;o&nbsp;příchodu Maurů, o&nbsp;Fernánu Gonzálezovi, o&nbsp;sedmi infantech z&nbsp;Lary, nejčastěji však o&nbsp;Cidovi, jak ho autoři poznali ze zpěvu o&nbsp;Cidově mládí.</p>
			<p class="MLP_text_-I- ParaOverride-1">Avšak brzy už romance nezpívají jen potulní žakéři, zpívá je všechen lid, romance jdou od úst k&nbsp;ústům. Vedle starých romancí vznikají nové: o&nbsp;událostech z&nbsp;tažení proti Granadě, jiné vypravují o&nbsp;přátelství a&nbsp;ještě jiné o&nbsp;lásce; okruh námětů se šíří, až nakonec zabírá celý lidský život.</p>
			<p class="MLP_text_-I- ParaOverride-1">Romance rychle pronikají i&nbsp;za hranice Španělska. „Španiolové“, vypuzení nesnášenlivostí monarchie ze Španělska, si odnášejí romance na Balkán a&nbsp;do Turecka, kde znějí jejich romance podnes; na palubách lodí se dostaly romance do Latinské Ameriky a&nbsp;zpívají se od Mexika až po Argentinu, kde vznikly slavné romance gaučů&nbsp;– pastevců stád; s&nbsp;námořníky se romance dostaly až na vzdálené Filipíny.</p>
			<p class="MLP_text_-I- ParaOverride-1">V&nbsp;15.&nbsp;a&nbsp;16.&nbsp;století, ve zlatém věku španělské literatury, snad není na poloostrově básníka, aby nemiloval a&nbsp;nepsal romance; příběhy z&nbsp;romancí se od té doby dostávají znovu a&nbsp;znovu do románů i&nbsp;na jeviště&nbsp;– stačí si vzpomenout na slavného Cida francouzského dramatika Pierra Corneille či na hru Lopeho de Vegy Levoboček Mudarra.</p>
			<p class="MLP_text_-I- ParaOverride-1">Obrovskou vlnu nového zájmu přináší v&nbsp;19.&nbsp;století romantismus: vzniká bezpočet nových romancí o&nbsp;Cidovi, o&nbsp;sedmi infantech z&nbsp;Lary, o&nbsp;dceři hraběte Juliána, o&nbsp;Fernánu Gonzálezovi. Romance píše Victor Hugo i&nbsp;Walter Scott, nové a&nbsp;nové romance vznikají z&nbsp;per básníků proslulých jmen i&nbsp;z&nbsp;úst neznámých lidových autorů.</p>
			<p class="MLP_text_-I- ParaOverride-1">Když roku 1936 vkročil na španělskou půdu fašistický generál Franco a&nbsp;se svými marockými jednotkami rozpoutal občanskou válku proti mladé republice, vznikaly romance přímo v&nbsp;republikánských zákopech. Psal je i&nbsp;jeden z&nbsp;největších moderních básníků Španělska Federico García Lorca, dříve než padl pod výstřely popravčí čety francovského generála.</p>
			<p class="MLP_text_-I- ParaOverride-1">Další a&nbsp;další romance vznikají podnes&nbsp;– umělé i&nbsp;lidové; a&nbsp;přes hlubiny staletí přinášejí až do našeho času odkaz a&nbsp;vzdálený hlas staré hrdinské písně. Vypravují o&nbsp;hodnotách, kterých si vážíme i&nbsp;my&nbsp;– a&nbsp;právě my: o&nbsp;lásce a&nbsp;statečnosti, o&nbsp;hrdinství a&nbsp;věrnosti, o&nbsp;přátelství a&nbsp;cti.</p>
			<p class="MLP_text_-I- ParaOverride-1">A&nbsp;to je dobrý důvod, abychom hlasu dávných potulných zpěváků pozorně naslouchali i&nbsp;dnes, třebaže už žijeme docela jinak a&nbsp;jinde.</p>
		</div>
</body>
</html>